    <h1>Adkul uziałosia Open-Tran.eu?</h1>
    <p>
      Vytvorcy kamercyjnaha prahramnaha zabiaśpiečańnia mohuć (kali 
      jany dastatkova bahatyja) vykarystoŭvać prahramy typu 
      <abbr title="Computer Assisted Translation">CAT</abbr> albo 
      <abbr title="Translation Memory">TM</abbr>, dziakujučy čamu 
      terminalohija ichnich aplikacyjaŭ dastatkova dahledžanaja. 
      Adnak vytvorcaŭ kamercyjnych prahramaŭ davoli šmat, i čaściakom 
      jany nie asabliva žadajuć dzialicca miž saboj viedami - naprykład 
      bazami źviestak terminalohii.
    </p>
    <p>
      Mienavita tamu prahramnaje zabiespiačeńnie open source moža być 
      lepšym za kamercyjnaje. Moža, ale takim nie źjaŭlajecca. I chacia 
      ŭsie my majem poŭny dostup da pierakładaŭ šmatlikich prahramaŭ, 
      redka chto im karystajecca. Viedy sotniaŭ (kali nia tysiačaŭ) 
      asobaŭ, jakija pierakładajuć aplikacyi open source na nacyjanalnyja 
      movy, nie centralizavanyja, a "nałamać drovaŭ" u vypadku lakalizacyi 
      niaciažka. Mienavita tamu ŭ pierakładach navat najbolš papularnych 
      prahramaŭ zaŭvažny raznaboj, a heta ŭ peŭnaj stupieni ŭpłyvaje na 
      nia nadta prychilnaje staŭleńnie karystalnikaŭ da prahramaŭ 
      z adkrytym kodam.
    </p>
    <p>
      Chaciełasia b, kab servis Open-Tran.eu zapoŭniŭ hety prahał i staŭsia 
      pryładaj, jakaja papravić jakaść pierakładaŭ, dazvolić zrabić 
      terminalohiju ŭ lakalizavanych prahramach z adkrytym kodam bolš 
      dahledžanaj. 
    </p>
