    <h1>Përse një Open-Tran.eu?</h1>
    <p>
      Tregtuesit e software-it pronësor munden (nëse kanë takat) të përdorin
      <em>software</em> <abbr title="Computer Assisted Translation">CAT</abbr> ose 
      <abbr title="Translation Memory">TM</abbr> që të sigurojnë
      vijueshmërinë në terminologjinë e aplikacioneve të tyre.  Mjerisht,
      ka shumë tregtues software-esh të ndryshëm që nuk kanë dëshirë
      ta ndajnë me të tjerët dijen e tyre (ku përfshihen edhe baza të dhënash
      kujtese përkthimi).
    </p>
    <p>
      Kjo është pika ku software-i me burim të hapur mund të provojë
      të jetë më i mirë se sa pronësori.  Mundet, por nuk është.  Edhe pse
      gjithkush ka hyrje të plotë në përkthimet e mjaft programeve me burim të hapur,
      kjo mundësi rrallë përdoret.  Dija e qindra (në mos mijëra) personave që përkthejnë
      aplikacione në gjuhët e tyre s’është e përqendruar, ndaj edhe është e zorshme për
      t’u përdorur nga të tjerë.  Kjo është arsyeja pse përkthimet edhe të programeve
      më popullore s’janë në vijueshmëri njëri ndaj tjetrit, çka nuk nxit përdorimin
      e tyre nga njerëzit.
    </p>
    <p>
      Do të doja që shërbimi Open-Tran.eu ta mbyllte këtë hendek dhe t’u jepte
      përkthyesve një mjet të dobishëm, i cili mund të përmirësonte
      cilësinë e përkthimeve të tyre dhe të rriste vijueshmërinë në terminologjinë
      e software-eve me burim të hapur.
    </p>
